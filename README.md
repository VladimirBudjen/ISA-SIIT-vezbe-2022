# ISA-SIIT-vezbe-2022
_________________________________________
Obaveštenje (30.3.2022.)
U subotu 3.4.2022. nećete imati vežbe, snimak vežbe ću okačiti u folder Vežbe4.
_______________________________________
PITANJA I ODGOVORI:
# FAQ

1. Profesori/asistenti mi ne odgovaraju na email. Zašto?
   - Profesori i asistenti uvek pokušavaju da u što kraćem roku adekvatno odgovore na pitanje/molbu/zahtev. U zavisnosti od kompleksnosti zahteva i trenutne dostupnosti predavača, na odgovor se može čekati i malo duže.
   - Na emailove koji nemaju potpune podatke studenata neće biti odgovarano.
   - Da bi se adekvatno odgovorilo na email, od studenata se zahteva da u emailu navedu sve potrebne informacije (što često nije slučaj). Šablon kojeg biste trebali da se pridržavate:

| Subject:           | <\_smer>, <naziv_predmeta>, <broj_indeksa> <ime_i_prezime>, <kratak_opis_problema>      |
| ------------------ | --------------------------------------------------------------------------------------- |
| Početak obraćanja: | Poštovani <ime/prezime osobe kojoj se obraćate uz uvažavanje godina/pozicije te osobe>, |
| Tekst:             | <detaljan opis molbe/žalbe/primedbe koji će sadržati i naziv predmeta u nekom trenutku> |
| Pozdrav:           | Unapred zahvalna/zahvalan, <br> <broj_indeksa> <br> <ime_i_prezime>                     |
| Attachments:       | <opciono ako ima potrebe, samo NEMOJTE slati stack trace slike>                         |

2. Zašto bi bilo dobro da imam UNS email?
   - Ima više razloga za to. Zvanična komunikacija bi se podigla na viši nivo, kao i na drugim univerzitetima u svetu. Dodatno, imali biste razne beneficije i popuste kao npr. [Github Student Developer Pack](https://education.github.com/pack) ili [Microsoft Office Online](https://www.microsoft.com/en-us/education/products/office) (bedak :() ili pristup eduroam mreži.
3. Prijavila/o sam ispit na službi, ali mi ocena još nije "prošla". Šta da radim?
   - Sve ocene koje su na odbrani projekta/usmenom upisane u evidenciju biće prosleđene studentskoj službi. Strpite se nekoliko dana jer se zvanični zapisnici razmenjuju na relaciji profesor-studentska služba nekoliko puta (to ume i da potraje). Ako je drugim studentima "prošla" ocena a Vama nije, tek tad se obratite studentskoj službi ili profesoru zbog provere.
4. Planiram da diplomiram do X dana, Y meseca, Z godine, da li mogu da branim projekat ranije?
   - Može, ali samo ako će ceo tim braniti ranije i sa time sa slože i drugi profesori i asistenti sa povezanih predmeta. Naravno, pod ranije podrazumevamo mesec-dva pre zvaničnog roka, a ne nedelju dana.
5. Da li mi je potreban potpis za upis na sledeću godinu?
   - Pitajte na studentskoj službi.
6. Ja sam zaposlen/a, da li se odbrana za mene može organizovati u nekom drugom terminu?
   - Ne, jer bi onda to pravo imao i svaki drugi student i odbrana bi se mogla organizovati svaki dan 365 dana u godini čime rokovi gube smisao. Sami određujete prioritete.
7. Pokušala/o sam sve i nisam uspela/o da shvatim šta je greška i da je otklonim. Šta da radim?
   - Ako ste pokušali baš sve onda Vam nema spasa :) Šalu na stranu, pokušajte [ovo](https://dev.to/maxwell_dev/seven-things-to-do-before-asking-for-help-2fo0). Ako ne uspe, pitajte kolege (možda su se susreli sa istim ili sličnim problemom). Na kraju, obratite se asistentima za pomoć. Asistenti nisu pokretna dokumentacija i debugger, ali su spremni da pomognu. Možda na kraju svi nauče nešto novo.
8. Zašto je termin za završetak projekta mnooogo pre (čitaj 7-10 dana) same odbrane?
   - Kao što je studentima potrebno određeno vreme da se pripreme za odbranu projekata, tako je to potrebno i asistentima. Ko probije rok, odradiće reset na poslednji dozvoljeni komit tokom odbrane.
9. Šta je potrebno da uradim za ocenu 6/7/8/9/10?
   - Ono što piše u specifikaciji projekta.
10. Jedan ili više članova mog tima je odustao/slabo radi. Šta da radim?
    - Kada imate takav problem, prvo pokušajte da se međusobno dogovorite unutar tima koji su ciljevi i da li je zaista problem nerešiv. Ako ne uspe, na vreme se obratite asistentima za pomoć.
11. Šta treba da piše u tom README.md?
    - [Uputstvo za instalaciju/pokretanje projekta](https://dev.to/pratikaambani/a-meaningful-readmemd-565a) koje će biti razumljivo svakom studentu četvrte godine smera Računarstvo i automatika i Informacioni inženjering Fakulteta tehničkih nauka u Novom Sadu (i asistentima naravno, ako im se obraćate za pomoć).
12. Da li je stvarno dozvoljeno da koristimo proizvoljne tehnologije za izradu projekata?
    - Da, možete koristiti šta god hoćete, dok zadovoljite sve zahteve propisane specifikacijom. To naravno znači i ograničenu pomoć asistenata što se tehničkog dela tiče (čitaj kako da u X frejmvorku uradim Y stvar na Z način)
13. Da li možemo da koristimo generatore koda, eksterne biblioteke (npr. za crtanje elemenata na kanvas u browseru)?
    - Da, možete koristiti šta god hoćete, dok zadovoljite sve zahteve propisane specifikacijom. Naravno, morate razumeti i objasniti šta tačno ti generatori odrade za vas.
14. Da li je izgled aplikacije zaista bitan?
    - Svakako, iako je funkcionalnost na prvom mestu. Za više ocene izgled utiče na ocenu. Ne moraju se koristiti napredne biblioteke, i bootstrap aplikacije umeju lepo da izgledaju.
15. Da li su ocene pojedinačne ili timske?
    - Iako je projekat timski, ocene su pojedinačne. U specifikaciji projekta je naznačena podela posla za TRI studenta. Ukoliko imate problema sa članovima tima, na vreme se obratite asistentima za dalja uputstva u vezi sa izradom projekta.
16. Da li u timu mogu biti studenti iz različitih grupa, pošto ima dosta slučajeva da studenti nisu smešteni u istu grupu, a voleli bi da rade zajedno projekat?
    - Naravno da može, samo se dobro organizujte i sinhronizujte.
17. Šta se dešava ako ne nađem tim do roka za prijavu timova?
    - Ipak se potrudite i pokušajte da pronađete kolege s kojima ćete raditi ovaj timski projekat. Ako ipak ne uspete da pronađete tim, upišite se na spisak, pa Vas asistenti nasumično dodeliti timu kojem fale članovi.
18. Šta se dešava ako tim ne napravi repozitorijum do roka za pravljenje repozitorijuma?
    - Direktno će Vam uticati na ocenu taj propust. Ipak se potrudite da napravite repo (nije teško, par klikova). Takođe, nemojte menjati repozitorijume posle postavljanja inicijalnog osim u izuzetnim slučajevima. Tada obavestite asistente o promeni uz novi link. Kada smo već kod repozitorijuma, ako već koristite neki [VCS](https://en.wikipedia.org/wiki/Version_control) alat, nema poente da i dalje distribuirate kod među članovima tima putem emaila, flash memorije, društvenih mreža, itd.
19. Da li trebamo da dodamo asistente na repozitorijum projekta?
    - Naravno, zbog uvida u rad na projektu potrebno je dodati asistente. Za korisničke naloge asistenata koje trebate da dodate pitajte na vežbama. Ako se tim sastoji od tri člana od kojih su dva kod jednog asistenta a jedan kod drugog, dodajte samo onog asistenta kod kojeg je većina tima. Ako se tim sastoji od tri člana od kojih su svi kod različitih asistenata, dodajte dva asistenta po izboru.
20. Da li moramo da koristimo DTO/BO/VO projekcije za razmenu informacija između komponenti sistema?
    - Ne morate, ali bi bilo poželjno da to učinite na mestima gde ima smisla da se radi sa projekcijama a ne originalima.
21. Da li smemo da koristimo Lombok?
    - Da.
22. Koja je razlika između rezervacije koju pravi klijent i rezervacije koju pravi vlasnik/instruktor?
    - Jedina razlika je u periodu kada se rezervacija može napraviti - klijent može to da uradi kad hoće, vlasnik/instruktor mora to da uradi u toku trajanja postojeće rezervacije za tog klijenta za kojeg traje rezervacija (pretpostavka je da su se prethodno prilikom upoznavanja zbog davanja ključeva ili tokom časa pecanja dogovorili i o narednom terminu usmeno). Ko god da inicira kreiranje rezervacije (klijent, vlasnik ili instruktor) mora da vodi računa da rezervaciju može da napravi samo u terminu koji se ne preklapa ni u jednom intervalu sa nekom drugom rezervacijom. Ako i klijent i vlasnik/instruktor u isto vreme pokušaju da naprave rezervaciju za preklapajući interval dobijate konfliktnu situaciju koju treba rešiti.
23. Koja je razlika između brze rezervacije i akcije?
    - Nema razlike, u pitanju je isti način rezervisanja (unapred definisan termin).
24. Koja je razlika između dodatnih usluga koje se navode pri običnoj rezervaciji i onih koje se navode pri brzoj rezervaciji?
    - Vlasnik definiše koje dodatne usluge nudi kao skup mogućih usluga. Klijent pri običnoj rezervaciji bira neke iz tog skupa. Pri brzoj rezervaciji, vlasnik ili instruktor rade to isto, tj. biraju podskup usluga iz prvobitno definisanog skupa svih dodatnih usluga koje pružaju.
25. U delu za vlasnika broda piše sledeće : Vlasnik broda može da pruža uslugu prvog oficira ili kapetana broda, što znači da on mora biti tu kada se brod koristi (tj. zauzet), a sledeća rečenica je "Jedan vlasnik može da ima više brodova", što zapravo znači da iako ima više brodova samo jedan brod od jednog vlasnika može u jednom trenutku biti zauzet jer u suprotnom nema ko da bude na drugom brodu u isto vreme?
    - Ukoliko vlasnik ima više brodova, prisutnost vlasnika broda biće dodatna opcija. Tj. u dodatnim uslugama (prilikom rezervisanja) klijentu će biti ponuđena opcija da vlasnik broda bude prisutan (ukoliko vlasnik broda nema rezervacije za taj termin) i neće mu biti ponuđena opcija (ukoliko vlasnik broda ima rezervacije za taj termin). Usluga kapetana ili prvog oficira se može posmatrati kao ista stvar, bitno je prisustvo.
26. Da li možemo da pravimo rezervaciju za pojedinačne sobe unutar vikendice ili uvek rezervišemo celu vikendicu?
    - Izbor je vaš, možete uvek rezervisati celu vikendicu ili pojedinačne sobe, nećete gubiti ili dobijati dodatne poene ako uradite na jedan ili na drugi način.
27. Kako se definiše dostupnost vikendice?
    - Prilikom kreiranja vikendice možete definisati inicijalnu dostupnost/nedostupnost (npr. iz kalendara odabrati od-do intervale). Naknadno možete menjati dostupnost na isti način (na stranici vikendice/broda možete obeležiti periode od-do kada će biti dostupni entiteti za rezervaciju a kada ne).
28. Kako da implementiramo dodatne usluge?
    - Možete ih implementirati kao skup svih mogućih usluga ikad na nivou aplikacije koje onda pri definisanju brze rezervacije ili obične rezervacije odgovarajuće role samo biraju kao podskup onoga što žele ili je podržano. U ovom slučaju morate obezbediti da se te dodatne usluge mogu dodavati/menjati/brisati iz globalne kolekcije i to bi prirodno onda trebao da odradi administrator sistema. Drugi način za implementaciju je da vlasnici vikendica/brodova i instruktori mogu u slobodnoj formi da dodaju kao pojedinačne tagove koje su sami izmislili. U oba slučaja dodatne usluge moraju biti pretražive i moraju imati svoje cene! Način implementacije se ostavlja studentima. Ako osmislite neki novi način za rad sa dodatnim uslugama, posavetujte se svojim asistentom dadobijete dozvolu da tako pristupite implementaciji.
29. Koja je razlika između obične rezervacije i brze rezervacije (akcije)?
    - Brzu rezervaciju (akciju) definiše vlasnik vikendice/broda ili instruktor unapred i ideja je da sve ručne korake opisane u 3.17 oni odrade umesto klijenta. Klijentu preostaje da samo odabere spremne pakete i klikne na rezerviši bez da mora sam da radi korake 1, 2 i 3 iz 3.17.
30. Kod stavke 3.1 Prikaz informacija neautentifikovanim korisnicima piše sledeće: "Za uspešnu implementaciju, potrebno je obezbediti zaštitu i na serverskoj i na klijentskoj strani". Šta to tačno znači?
    - Potrebno je obezbediti provere i na serverskoj i na klijentskoj strani koje će omogućiti samo autorizovanim ulogama da pristupaju pojedinim delovima sistema. Npr. klijent ne može da menja opis oglasa za vikendicu, neregistrovani korisnik ne može da pravi rezervacije, vlasnik broda ne može da menja tuđe oglase ili da glumi administratora sistema.
31. Kod stavke 3.6 Profil i home page vlasnika vikendica piše da vlasnik može da "popunjava izveštaje o završenim rezervacijama". Kako bi ovo trebalo da izgleda?
    - Vlasnik na glavnoj stranici vidi spisak svih rezervacija (prošlih i budućih) i klikom na svaku može da pogleda detalje. Za rezervacije koje su prošle, unosi opisno izveštaj da li je sve bilo u redu. Detalji šta se unosi nalaze se u 3.23. Nije potrebno generisati izveštaje u PDF ili drugim formatima.
32. Da li smemo da koristimo nasleđivanje u projektu (npr. kod definisanja različitih tipova korisnika aplikacije)?
    - Da. Na predavanjima i vežbama će biti prikazane strategije za mapiranje nasleđivanja na IS-A hijerarhiju, pa možete sami odlučiti da li vam neki od pristupa odgovara ili ne.
33. Da li je potrebno modelovati kategorije slika koje se kače uz oglase (posebno slike za eksterijer, enterijer, avanturu,...)?
    - Nije potrebno. Sve slike mogu biti na istom nivou hijerarhije, bez dodatnog grupisanja. Dodatno možete napraviti filter za prikaz pri pretrazi samo onih oglasa koji imaju bilo kakve slike.
34. Da li email može ujedno da bude i username korisnika?
    - Može.
35. Da li klijent može istovremeno da bude i vlasnik vikendice, broda, instruktor ili sistem administrator?
    - Sa istim nalogom ne može. Jedan email određuje tačno jedan nalog. Ako npr. administrator želi da bude i klijent sistema, mora da se ponovo registruje sa drugim korisničkim imenom.
36. Šta predstavlja broj motora? Da li je to ID, ili je samo kvantitativni podatak (integer)?
    - Predstavlja kvantitativni podatak, koliko motora fizički ima brod.
37. Kakav je odnos avanture i časova pecanja? Da li se misli na istu stvar?
    - Misli se na istu stvar.
38. Šta se misli pod izveštajima za prihode koje vidi administrator sistema?
    - Administrator sistema može da definiše koji % novca od svake rezervacije ide kompaniji koja je razvila aplikaciju. Administrator sistema treba da vidi grafik prihoda tog novca na dnevnog/nedeljnom/mesečnom/godišnjem nivou. Sam način prikaza informacija ostavlja se studentima.
39. Pojasnite tačku 3.22. Šta znači da vlasnik vikendice/broda ili instruktor za klijenta za kojeg trenutno traje rezervacija kreira novu rezervaciju?
    - Rezervacija koju je klijent napravio traje neko vreme ("od-do"). Dok traje ta rezervacija u "od-do" terminu, pretpostavljamo da se klijent i vlasnik/instruktor mogu dogovoriti o novoj rezervaciji jer se klijentu svideo smeštaj/avantura. To je znak za vlasnika/instruktora da može da napravi novu rezervaciju umesto klijenta, ali postupak kreiranja može da obavi samo dok je trenutno aktivna rezervacija za tog klijenta (mora postojati provera da li vlasnik/instruktor u tačno tom "od-do" intervalu kada klijent koristi usluge pokreće rezervaciju i mora postojati provera da li postoji aktivna rezervacija za tog klijenta za tu vikendicu/brod/avanturu u "od-do" intervalu).
40. Da li se kod definisanja zauzetosti instruktora podrazumeva da je on zauzet za svaku svoju avanturu ili se posebno definise zauzetost za svaku avanturu?
    - Zauzetost instruktora je rezultat rezervacije avanture, tj. kada klijent napravi od-do rezervaciju taj od-do period se upisuje u kalendar zauzetosti instruktora. Takođe, instruktor može da obeleži u kalendaru od-do interval kada će biti nedostupan (npr. hoće čovek da se odmori od svega 😊 ) i u tom periodu klijenti ne mogu da prave rezervacije tog instruktora.
41. Kako je zamišljeno da se koriste mape u projektu?
    - Dovoljno je na profilu vikendice, broda i avanture prikazati mapu sa markerom gde se oni nalaze/održavaju. Ovom zahtevom treba da pokažete da ste sposobni da integrišete 3rd party biblioteku u svoj projekat.
42. Da li možemo sami da osmislimo izgled stranica (šta se na kojoj stranici od informacija prikazuje) i tok upotrebe određenih funkcionalnosti?
    - Niste ograničeni da prikažete informacije na načina na koji to piše u specifikaciji projekta. Bitno je samo da sve informacije koje se traže negde prikažete, a sami osmislite gde ih ima smisla prikazati. Što se tiče koraka za rezervacije, gledajte da ispoštujete taj višekoračni tok, a kako će to izgledati u projektu sami osmislite.
43. Na kontrolnoj tački se traže stranice i prikaz podataka za nešto što do tog trenutka ne treba implementirati. Kako da spremimo taj deo funkcionalnosti?
    - Kreirajte placeholder stranice sa dummy podacima koje ćete zameniti kada budete stvarno implementirali te funkcionalnosti do kraja.
44. U tačkama 3.2 i 3.3 su opisane dve vrste registracije, jedna za običnog korisnika, druga za vlasnika vikendica, brodova i instruktora. Da li ove dve registracije treba da budu objedinjene, ili razdvojene?
    - Registracije treba da budu odvojene, pošto kada se registruje običan korisnik, on direktno dobija mejl sa linkom potvrde, dok se za registraciju ostalih korisnika šalje zahtev adminu na odobravanje, i postoje još neka polja koja je potrebno popuniti. Što se tiče izgleda ovih stranica, možete ih nekako objediniti, da na primer imate odvojene kartice ili radio butone pa da se u zavisnosti od odabira tipa registracije prikažu drugačija polja, ali to je na Vama.
45. Kada se dodaje novi administrator na sistem, da li je potrebno da se pravi novi nalog, ili da to implementiramo u vidu neke liste svih korisnika, iz koje onda postojeći admin bira ko će postati novi admin?
    - Postojeći administrator dodaje novog, popunjavajući formu za dodavanje, znači pravi se novi nalog.
46. Kada se dodaje novi administrator na sistem, da li je potrebno da se pravi novi nalog, ili da to implementiramo u vidu neke liste svih korisnika, iz koje onda postojeći admin bira ko će postati novi admin?
    - Postojeći administrator dodaje novog, popunjavajući formu za dodavanje, znači pravi se novi nalog.
47. Da li moramo da pravimo posebnu stranicu za rezervaciju kod klijenata, ili rezervacija može da se izvršava na početnoj stranici (stranici za prikaz svih vikendica)?
    - Kod rezervacije, ako imate izlistane sve vikendice na početnoj strani, možete da uz male dopune napravite da ona takođe predstavlja formu za rezervaciju kod klijenata (bitno je da je to samo kod njih). Dodajte pretragu i filtriranje (3.20). Takođe vodite računa da Vam radi sortiranje pretraženih i filtriranih entiteta (ispoštujte korake). Ukoliko kod klijenata imate posebnu stranicu za rezervaciju, morate ispoštovati sve navedene korake, tako da onda opet morate imati prikaz liste entiteta koji su zadovoljili uslove.
48. Zbog kontrolne tačke dobili smo timsku olakšicu po kojoj student 2 ne mora da radi grafički prikaz izveštaja o poslovanju za entitete. Ja kao student 3 imam kod administrator da prikažem izveštaj o poslovanju za određeni vremenski period. Mislim da je bilo zamišljeno da se to uradi pomoću nekih grafikona. Interesuje me da li sam i ja oslobođen te funkcionalnosti pošto bi te grafikone u suštini trebao da uradi student 2, a da ja samo iskoristim tu komponentu na frontendu?
    - Pošto je student 2 oslobođen implementacije grafikona, svi studenti koji imaju neke izveštaje o prihodima treba da ih predstave najjednostavnije moguće – makar sve u jednoj tabeli.
49. Što se tiče tačke 3.28. (Grafički prikaz zauzetosti vikendica, brodova, instruktora), da li student 3 treba da uradi i prikaz kalendara za vlasnike vikendica i brodova, s obzirom da se kroz ceo projekat bavimo samo instruktorima i administratorima, a za ostale dve uloge se funkcionalnosti malo razlikuju u odnosu na instruktora (periodi nedostupnosti su vezani za konkretne entitete, nema više zakazanih termina u istom periodu itd)?
    - Za ocenu 7 student 3 treba da odradi prikaz kalendara za sve entitete koji se pominju u specifikaciji, ne samo za instruktore i administratore.
50. S obzirom da je student 1 oslobodjen rada sa penalima, da li student 2 i 3 svakako treba da implementiraju tačku 3.23, odnosno deo te tačke koji se odnosi na penale?
    - Stavka 3.23 mora da se odradi (unos izveštaja ili oznaka da klijent nije došao), ali taj deo za penale nije neophodan ukoliko je student 1 oslobođen.
51. Da li je u redu pretpostaviti da se instruktorove avanture/časovi pecanja dešavaju u okviru jednog dana tj. da jedan čas pecanja u kalendaru ne zauzima više dana?
    - Za razliku od rezervacija vikendica i brodova, za avanture možete sami odabrati da li će trajati jedan dan ili više, bitno je da postoji opcija da se definišu i sati i minuti a ne samo datum.
52. Šta tačno predstavlja period važenja brze rezervacije? Na primjer ukoliko kreiramo brzu rezervaciju za avanturu da li će taj period važenja biti isto što i period važenja rezervacije(vrijeme koje će klijent da provede na toj avanturi)?
    - Period važenja akcije možete posmatrati tako – period u kojem će klijent moći da provede vreme na avanturi na sniženoj ceni.
53. Da li mi mozete objasniti sta treba prikazati za izvestaj o posecenosti (rezervacijama)? Da li vlasnik treba da izabere odredjeni mesec (na primer januar), pa da mu se za januar prikaze koliko osoba je posetilo odredjenu vikendicu/brod ili? I da li je potrebno generisati pdf? I da li je potrebno uraditi ovu funkcionalnost za ocenu 6? Tj. da li se svakako mora prikazati makar kao tabela, ako ne grafik?
    - Potrebno je da vlasnik vikendice/broda/instruktor/ odaberu nedelju (interval od dana do dana), mesec ili godinu gde će se na grafiku prikazati koliko osoba je posetilo ili koliko je rezervacija napravljeno u tom periodu za taj entitet -sami izaberite šta želite da prikažete. Ne treba da se generiše PDF, potrebno je u aplikaciji iscrtati grafike za ocenu 7 za studenta 2, ili za ocenu 6 samo prikazati brojeve (tabele, labele, kako god hoćete) bez ikakvih grafika.
54. Vezano za izvestaj o prihodima u odredjenom vremenskom periodu. Da li tu vlasnik treba da izabere datum od-do za koji zeli da vidi prihode odredjenog entiteta?
    - Tako je.
55. Kod funkcionalnosti za ocenu 7, za studenta 2 pise da je potrebno uraditi grafički prikaz izveštaja o poslovanju svih entiteta. Da li se pod time misli da je student 2 u obavezi da graficki prikaze samo one naznacene delove u specifikaciji, odnosno prikaz grafika posećenost na nedeljnom, mesečnom i godišnjem nivou za vikendice i prikaz grafika rezervacija na nedeljnom, mesečnom i godišnjem nivou za brodove i avanture. (Kod prikaza izvestaja za ocene i prihode, nije potrebno uraditi graficki prikaz?)
    - Izveštaj o poslovanju podrazumeva tri stavke:
      - prosečnu ocenu usluge – nije potreban grafik,
      - prikaz grafika rezervacija na nedeljnom, mesečnom i godišnjem nivou – potreban je grafik,
      - prihode u određenom vremenskom periodu – potreban je grafik.
56. Da li postupak ocenjivanja podrazumeva da se unosi komentar za vlasnika vikendice/broda i komentar za brod/vikendicu, a samo komentar za instruktora, ne avanturu (kao i ocena samo za instruktora, a ne avanturu)?I da li se ocenjuju i vlasnici i brod/vikendica?
    - Ocene se daju za vlasnika vikendice, vikendice, vlasnika broda, brodove i samo za instruktore (možete i za avanture ako hoćete). Ocene su vidljive na profilima vikendice, broda i avantura i na stranici gde su izlistane sve vikendice, brodovi i avanture.
57. U odeljku 3.6 u specifikaciji, navedeno je da se rezervisana vikendica ne može obrisati ili izmeniti. Da li to znaci da se vikednica za koju trenutno traje rezervacija ne moze obrisati odnosno izmeniti ili znaci da se bilo koja vikendica koja u sebi sadrzi rezervaciju (nebitno da li je rezervacija prosla, trenutna ili buduca) ne moze obrisati odnosno izmeniti?
    - Ne može se brisati/menjati bilo koja vikendica koja je trenutno rezervisana tj. nije joj prošao rok rezervacije. Sve vikendice koje nisu rezervisane ili su im prošle sve rezervacije mogu se obrisati/izmeniti.
58. Da li da radimo logičko brisanje ili fizičko brisanje?
    - Možete raditi koje želite. Za potrebe generisanja izveštaja, logičnije je da radite logičko brisanje onih entiteta koji su deo izveštaja.


59. Шта тачно власник или инструктор да дефинише, период доступности или период недоступности или оба? Мени је логичније да је доступан целе године, а период када је недоступно за резервације унесе као почетни и крајњи датум, нпр. тад он хоће да користи услугу.
      
      Možete tako definisati dostupnost i nedostupnost odgovarajućeg entiteta.

60. Како он креира слободне термине за брзе резервације? Да ли се посматра као од тад до тад је датум за брзе резервације, можеш резервисати колико год хоћеш дана у том периоду или он дефинише тачан термин, нпр. од 25.04. до 30.04. је термин за брзу резервацију, не може ни више, ни мање дана, може само тад по тој некој цени?
      
      Brza rezervacija je nešto što može jednim klikom da se odradi. Tj. da ima što manje unosa. Što bi značilo da je ovako definisano :"25.04. до 30.04. је термин за брзу резервацију, не може ни више, ни мање дана, може само тад по тој некој цени", a korisniku ukoliko odgovara on klikne da rezerviše, u suprotnom pravi rezervaciju za drugi termin.
    
61. Да ли администратор може да брише авантуре? Наведени су сви ентитети осим авантура.
    Može.
62. Како функционише профитирање? Како профитира систем, а како власник/инструктор?
      
      Kako niste uslovljeni da radite sa sistemima za plaćanje, ne morate raditi profitiranje, već loyality program, koji bi bio samo jedan korak pre izračunavanja konačne cene, ako bi radili sa sistemima za plaćanje. Kako ne radite sa tim neophodno je samo definisati loyality program na osnovu koga bi postojala mogućnost da se izračuna konačna cena.
      
63. Шта се подразумева под вођењем евиденције о приходима од стране администратора?
    
      Kako će brod/vikendica/avantura moći da se rezerviše i imaće cenu onda je neophodno da administrator ima uvid u ostvarenim rezervacijama. Gde ćete morati da prikažete sve o rezervaciji npr. u vidu tabele.
      
64. Тачка 3.19, шта се подразумева под реченицом Klijent može samo jednom da rezerviše isti entitet u isto vreme?
      
      Ako je jednom rezervisao neki entitet npr. od 22.03. do 25.03., a zatim otkazao rezervaciju, ne bi trebalo nakon otkazivanja da postoji mogućnost zakazivanja istog tog entiteta u isto to vreme od strane istog klijenta.
  
65. Да ли имате неки реалан пример када власник резервише термине за своје клијенте? Зашто би то радио? Није нам најјасније.
      
      Bilo je priče o tome na prezentaciji projekta. To bi značilo da je klijent rezervisao vikendicu, i dok traje njegova rezervacija obrati se vlasniku vikendice da zakaže u nekoj budućnosti istu tu vikendicu za tog klijenta. On bi trebalo da ima neke podatke o trenutnoj rezervaciji i ako klijent bude zadovoljan uslugama onda na će na brži način moći da rezerviše istu tu vikendicu.
      
66. Како функционише скупљање поена у програму лојалности? Како се дефинишу скале за Regular, Silver, Gold?
      
      Sami odlučite kako bi definisali skale. Neki od primera su korišćenje više rezervacija u sistemu, bez penala,...Na osnovu toga napravite neku funkciju koja će gledati korisnikovo ponašanje kroz sistem (tj.gledati te parametre) i tako klasifikujete korisnika.

